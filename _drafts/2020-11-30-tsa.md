---
published: false
title: Targeted Sentiment Analysis
---
Jeg kjenner ikke til noen autorisert norsk oversettelse av Targeted Sentiment Analysis (TSA), som også kalles Target-based Sentiment Analysis. Her skal vi finne i hver setning det som har et positivt eller negativt sentiment mot seg. I setningen _"Jeg liker Bernt, men Max er skummel"_, uttrykkes det et positivt sentiment mot _Bernt_, og et negativt sentiment mot _Max_. Jobben vår i TSA, er å finne disse ordene, disse sekvensene som teksten uttrykker seg positiv eller negativ om. 

Vi kunne kanskje kalt det "_objekt-orientert sentimentanalyse_"? Da tenker vi at vi skal finne objektet for sentimentet. Men siden det vi skal finne ikke trenger å vare objektet i setningen hvis vi tenker på setningsanalyse, så blir det vel vanskelig. Dessuten har begrepet "objekt-orientert" en viktig betydning innen programmering. Og siden jeg har studert ved Universitetet i Oslo, så har jeg lært at man skal ikke tulle med eller omdefinere begrepet "objekt-orientert". Men kanskje vi kunne si at vi skal finne _sentimentobjektene_? Og at faget kan kalles _sentimentobjektanalyse_? Dette siste ser jo ikke bra ut, men "_sentimentobjekter_" kan vi kanskje bruke, for vi trenger et ord for dette _noe_ som vi skal finne med programmene våre.

Jeg tror jeg beholder **TSA** som navn på det vi driver med, der vi skal finne det som på engelsk heter **sentiment targets**, og som jeg kan finne på å kalle sentimentobjekter. 